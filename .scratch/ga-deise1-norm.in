GREAS COṀRÁIḊ—AN MÉID SEO
I.
Fear ó’n Rinn.—Sé do ḃeaṫa ’sa dúṫaiġ seo.
An Scoláire.—Go mairiḋ tú slán.
F. ó’n R.—Cad as duit-se le do ṫoil?
S.—Ó Ḃaile Áṫa Cliaṫ ḋam.
F. ó’n R.—An fada ḋuit annso?
S.—Atá mé annso ó indé.
F. ó’n R.—An misde a ḟiafraiġe ḋíot cad ṫug ann ṫú?
S.—Ní misde, ṁaiseaḋ. Is ar lorg na Gaeḋilge atá mé.
F. ó’n R.—Má’ ’seaḋ, do ḃuail tú amaċ an áit ċeart; mara ḃfuiġḃiḋ tú annso í ní ar an áit ḃeiḋ an loċt.
S.—Ní heaḋ is dóċa, aċt i n-a ḋiaiḋ sin is deacair í d’ḟoġluim.
F. ó’n R.—Ó, in áit a ċéile raġaiḋ tú in a taiṫiġe.
S.—Raġaiḋ mé le congnaṁ Dé. Seo rud anois fuair mé annsin ṫall. An ḃfeadair tú ḋam caidé an Ġaeḋealg atá air?
F. ó’n R.—Ó, atá a ḟios go maiṫ. Sin “Circín na Tráġa.” Ar ndóiġ atá a ḟios ag gaċ aoinne annso caidé an ainm atá ar sin. Sin focal an-ċoitċianta annso.
S.—Má ’seaḋ ní focal ḃí agam-sa é. Agus cad ġlaoḋtar ar seo? (É do ṫaisbeáint rud éigin eile dó).
F. ó’n R.—Taisbeáin dam é. (Ag féaċaint dó air). Ó maiṫte, ní ḟeadar, naċ ait leat é? Níor airiġ mé riaṁ cad ṫugtar ar sin. Saġas éigin luiḃe is eaḋ é, agus is ioṁḋa rud ḟásann tríd [tré] an talaṁ, buiḋeaċas mór leis an Tiġearna (é do taḃairt ṫar n-ais arís do’n Scoláire). Taisbeáin dam arís é go ḃfiafróċaiḋ mé de Nóra Ní Ċinnéide é; atá fios na rudaí seo go léir aici.
S.—Ó ná bac léis, ní maiṫ liom tú do ċur i dtrioblóid. Is breáġ ḋíḃ a ḃfuil de Ġaeḋilg agaiḃ.
F. ó’n R.—Ó ṁaiseaḋ, an-iomarca atá againn ḋí, dá mbaḋ aon ṁaiṫeas dúinn é.
S.—B’ḟearr liom go mbeaḋ a leaṫ nó a ṫrian agam-sa.
F. ó’n R.—(Dar an) mbas ṁaiseaḋ, ní mór liom-sa ḋuit cuid dí, má ḋéanann sí aon ṁaiṫ ḋuit.
S.—Atá an-ċaiṫeaṁ in a diaiḋ agam dá ḃfuiġḃṫeá a innsint dam cionnus is fearr cur ċum í d’foġluim.
F. ó’n R.—Cionnus foġluimiġeann aoinne í aċt ḃeiṫ ag éisteaċt léiṫe agus ḃeiṫ ag dul i measc na ndaoine?
S.—Atá an Ġaeḋealg an-ċruaiḋ le foġluim.
F. ó’n R.—Atá is dóċa. Aċt féaċ ar an leanḃ sin, ní raiḃ focal cainte aige atá dá ḃliaḋain ó ṡoin aċt atá sí anois aige.
S.—B’uil (an ḃfuil) anois?
F. ó’n R.—Atá, ṁaiseaḋ, lán a ċinn.
S.—Atá sé i ḃfad níos fusa ḋó sin í d’ḟoġluim ná ḋam-sa.

An Scoláire—Dia a’s Muire ḋuit.
Fear ó’n Rinn.—Dia a’s Muire a’s Pádraig duit.
S.—Naċ breáġ an lá é?
F. ó’n R.—Is breáġ an lá é ṁaiseaḋ buiḋeaċas le Dia. Naċ é ḃí go fiaḋain indé?
S.—Ba é. Do ṡíl mé gur fearṫainn ṫiocfaḋ as.
F. ó’n R.—Ní ṫagann aon ḟearṫainn as an ngaoiṫ sin mar do ḃí sí a ndeas ar maidin agus aniar um ṫráṫnóna; mar sin do ḃí sí ag leanaṁaint na gréine.
S.—Cionnus do ḃí ag leanaṁaint na gréine?
F. ó’n R.—Ar ndóiġ, éirġeann an ġrian ṫoir agus i dteannta an eadarṡuṫ bíonn sé ṫeas; agus annsin um ṫráṫnóna bíonn sí ṫiar. Nuair ḃíonn an ġaoṫ mar sin ag leanaṁaint na gréine bíonn an aimsear ar socaireaċt. Agus nuair ḃíonn an ġaoṫ agus an ġrian ag dul i gcoinne a ċéile bíonn an aimsear briste.
S.—Sin rud nár airiġ mé fós. Naċ maiṫ atá coṁarṫaí na haimsire agat?
F. ó’n R.—Caidé an ċúis ná beaḋ? Ní buiḋeaċas dúinn ḃeit i dtaiġiṫe na haimsire. Naċ ar sin atá ár maireaċtain?
S.—’Seaḋ naċ is deacair díḃ ḃeiṫ i n-iúl do’n aimsir, aon rud ċoṁ guagaċ sin.
F. ó’n R.—Atá sin fíor aċt ’na ḋiaiḋ sin baineann an aimsear sásaṁ dá ċéile.
S.—Agus cad is dóiġ leat do an aimsir anois. Ní ḟeadar an mbeiḋ aon ḟearṫainn ann.
F. ó’n R.—Ní móide ná beiḋ. Ní’l aon deallraḋ dá ṁalairt air. Beiḋ an aimsear briste againn go dtí an ċéad lá de’n ṁí seo ċuġainn.
S.—Cá ḃios duit é sin? Naċ fada uainn an ċéad lá de’n ṁí fós?
F. ó’n R.—Nuair ḃriseann an aimsear i ndeireaḋ na rae, ní ġealann sí go mbíonn deireaḋ caiṫte leis an rae, agus ní ḃeiḋ aon rae nua againn go dtí ’n ċéad lá de’n ṁí seo ċuġainn.
S.—Do ḃí me ċum dul tamall as baile naċ [aċt] do réir sin b’ ḟearr é do ċur ar gcúl.
F. ó’n R.—Ní ḋéarfainn go mbeaḋ sé ag fearṫainn go dtí líonaḋ na taoide.
S.—Agus an coṁarṫa eile é sin agat?
F. ó’n R.—’Seaḋ.
S.—Is fada go mbeiḋ siad go léir agam.
F. ó’n R.—Níor ḃfada go mbeidís, dá mbeaḋ do ṗóċa ag braṫ air.
