DREAS COMHRÁ — AN MÉID SEO 
I. 
Fear ón Rinn. — Sé do bheatha sa dúiche seo. 
An Scoláire. — Go maire tú slán. 
F. ón R. — Cad as duitse le do thoil? 
S. — Ó Bhaile Átha Cliath dom. 
F. ón R. — An fada duit anseo? 
S. — Tá mé anseo ó inné. 
F. ón R. — An miste a fhiafraí díot cad thug ann thú? 
S. — Ní miste, mhuise. Is ar lorg na Gaeilge atá mé. 
F. ón R. — Má ’ is ea, bhuail tú amach an áit cheart ; mura bhfaighidh tú anseo í ní ar an áit bheidh an locht. 
S. — Ní hea is dócha, ach ina dhiaidh sin is deacair í d'fhoghlaim. 
F. ón R. — Ó, in áit a chéile rachaidh tú ina taithí. 
S. — Rachaidh mé le cúnamh Dé. Seo rud anois fuair mé ansin thall. An bhfeadair tú dom cad é an Ghaeilge atá air? 
F. ón R. — Ó, tá a fhios go maith. Sin “Circín na Trá.” Ar ndóigh atá a fhios ag gach aon duine anseo cad é an ainm atá ar sin. Sin focal an-choitianta anseo. 
S. — Má is ea ní focal bhí agamsa é. Agus cad ghlaoitear ar seo? (É do thaispeáint rud éigin eile dó). 
F. ón R. — Taispeáin dom é. (Ag féachaint dó air). Ó maite, ní fheadar, nach ait leat é? Níor airigh mé riamh cad thugtar ar sin. Saghas éigin luibhe is ea é, agus is íomhá rud fhásann tríd an talamh, buíochas mór leis an Tiarna (é do tabhairt thar n-ais arís don Scoláire). Taispeáin dom arís é go bhfiafróidh mé de Nóra Ní Chinnéide é ; tá fios na rudaí seo go léir aici. 
S. — Ó ná bac léas, ní maith liom tú do chur i dtrioblóid. Is breá daoibh a bhfuil de Ghaeilge agaibh. 
F. ón R. — Ó mhuise, an-iomarca atá againn dhí, dá mba aon mhaitheas dúinn é. 
S. — B'fhearr liom go mbeadh a leath nó a thrian agamsa. 
F. ón R. — (Dar an) mbos mhuise, ní mór liomsa duit cuid di, má dhéanann sí aon mhaith duit. 
S. — Tá anchaitheamh ina diaidh agam dá bhfaighfeá a insint dom conas is fearr cur chum í d'fhoghlaim. 
F. ón R. — Conas foghlaimíonn aon duine í ach bheith ag éisteacht léi agus bheith ag dul i measc na ndaoine? 
S. — Tá an Ghaeilge an-chrua le foghlaim. 
F. ón R. — Tá is dócha. Ach féach ar an leanbh sin, ní raibh focal cainte aige atá dá bhliain ó shin ach atá sí anois aige. 
S. — an bhfuil anois? 
F. ón R. — Tá, mhuise, lán a chinn. 
S. — Tá sé i bhfad níos fusa dó sin í d'fhoghlaim ná domsa. 

An Scoláire — Dia is Muire duit. 
Fear ón Rinn. — Dia is Muire is Pádraig duit. 
S. — Nach breá an lá é? 
F. ón R. — Is breá an lá é mhuise buíochas le Dia. Nach é bhí go fiáin inné? 
S. — Ba é. Shíl mé gur fearthainn thiocfadh as. 
F. ón R. — Ní thagann aon fhearthainn as an ngaoth sin mar bhí sí a ndeas ar maidin agus aniar um thráthnóna ; mar sin bhí sí ag leanúint na gréine. 
S. — Conas a bhí ag leanúint na gréine? 
F. ón R. — Ar ndóigh, éiríonn an ghrian thoir agus i dteannta an eadra bíonn sé theas ; agus ansin um thráthnóna bíonn sí thiar. Nuair bhíonn an ghaoth mar sin ag leanúint na gréine bíonn an aimsir ar socracht. Agus nuair bhíonn an ghaoth agus an ghrian ag dul i gcoinne a chéile bíonn an aimsir briste. 
S. — Sin rud nár airigh mé fós. Nach maith atá comharthaí na haimsire agat? 
F. ón R. — Cad é an chúis nach mbeadh? Ní buíochas dúinn bheith i dtaighithe na haimsire. Nach ar sin atá ár maireachtáil? 
S. — Is ea nach is deacair di bheith in iúl don aimsir, aon rud chomh guagach sin. 
F. ón R. — Atá sin fíor ach ina dhiaidh sin baineann an aimsir sásamh dá chéile. 
S. — Agus cad is dóigh leat do an aimsir anois. Ní fheadar an mbeidh aon fhearthainn ann. 
F. ón R. — Ní móide nach mbeidh. Níl aon dealramh dá mhalairt air. Beidh an aimsir briste againn go dtí an chéad lá den mhí seo chugainn. 
S. — cárbh fhios duit é sin? Nach fada uainn an chéad lá den mhí fós? 
F. ón R. — Nuair bhriseann an aimsir i ndeireadh na ré, ní ghealann sí go mbíonn deireadh caite leis an ré, agus ní bheidh aon ré nua againn go dtí an chéad lá den mhí seo chugainn. 
S. — Bhí mé chun dul tamall as baile nach [acht] de réir sin b'fhearr é do chur ar gcúl. 
F. ón R. — Ní déarfainn go mbeadh sé ag fearthainn go dtí líonadh na taoide. 
S. — Agus an comhartha eile é sin agat? 
F. ón R. — Is ea. 
S. — Is fada go mbeidh siad go léir agam. 
F. ón R. — Níorbh fhada go mbeidís, dá mbeadh do phócha ag brath air. 
